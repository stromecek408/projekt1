<head>
	<link rel="stylesheet" type="text/css" href="WW1.css">
<h1>Válka na Balkáně</h1>
<p1>Balkán byl v době před první světovou válkou místem dlouhodobého napětí, kde soupeřily zájmy velmocí i nově vznikajících národních států. Konflikt zde nevypukl náhodou – region byl zatížen balkánskými válkami z let 1912–1913 a soupeřením o území po ústupu Osmanské říše. Když Rakousko-Uhersko vyhlásilo válku Srbsku po sarajevském atentátu, rozhořel se boj, který rychle přerostl hranice regionu.
<br>
V prvních měsících války se Rakousko-Uhersko pokusilo Srbsko rychle porazit, ale srbský odpor byl překvapivě tvrdý a několik rakousko-uherských ofenziv skončilo neúspěchem. Až když se k Ústředním mocnostem přidalo v roce 1915 Bulharsko, podařilo se Srbsko vojensky převálcovat. Srbská armáda však ustoupila přes Albánii k Jadranu, odkud byla evakuována a později se znovu zapojila do bojů.
<br>
Od roku 1916 se válka na Balkáně soustředila na soluňskou frontu, kde se spojenecké jednotky pod francouzským velením postupně připravovaly na rozhodující ofenzivu. V roce 1918 pak jejich úspěšný útok vedl k zhroucení bulharské obrany, což mělo zásadní dopad na celkový konec války, protože tím Ústřední mocnosti ztratily klíčového spojence a otevřela se cesta pro další postup spojenců směrem k Rakousku-Uhersku.</p1>